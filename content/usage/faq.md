---
title: FAQ
weight: -20

---


## - Le internship sono pagate?

Si, le internship in tutte le grandi aziende sono pagate. Oltre allo stipendio mensile alcune aziende possono anche offrire un bonus "relocation" e il pagamento dei voli per raggiungere la città dove si trovano gli uffici.

## - Come posso prepararmi alle coding interview? 

Per prepararsi alle coding interview è necessario avere una conoscenza di base di algoritmi e strutture dati, [nella nostra wiki](https://wiki.superherovalley.fun/) trovi molte risorse per ripassare o studiare questi argomenti.
La nostra community offre inoltre la possibilità di fare esercizi in gruppo e mock interview per prepararsi al meglio ai colloqui. 
Se vuoi saperne di più iscriviti [al nostro server Discord](https://discord.com/invite/DsRJgkraTa).

## - Come si scrive un buon CV?

[Nella nostra wiki](https://wiki.superherovalley.fun/features/cv/) abbiamo una sezione che raccoglie molti consigli utili per scrivere un buon curriculum.
[Nel nostro server Discord](https://discord.com/invite/DsRJgkraTa) vi forniamo inoltre la possibilità di inviare il vostro CV per ricevere dei consigli su come migliorarlo.

## - Posso partecipare a Superhero Valley anche se sono al primo anno di università? 

Ovviamente si! Il nostro obiettivo è dare da subito maggiore consapevolezza delle possibilità che molte aziende possono offrirvi, ad esempio Google offre agli studenti del primo e secondo anno un programma di internship chiamato [STEP](https://buildyourfuture.withgoogle.com/programs/step/). 
 

## - Quando posso fare domanda per le internship? 

L'apertura del periodo di candidatura varia in base all'azienda. Vi consigliamo di visionare la lista di aziende che abbiamo inserito [nella nostra wiki](https://wiki.superherovalley.fun/features/ricerca_internships/) e di cercare poi la pagina "Career" o "Jobs opening" dell'azienda che vi interessa.

## - Per svolgere una internship è necessario spostarsi nella città dove è presente la sede dell'azienda?

Nel periodo covid le internship sono state svolte online. Di norma si svolgono in presenza e questo è un vantaggio, a nostro avviso, perchè vi consente di vivere una esperienza formativa sotto tutti i punti di vista.

## - Quanto è importante la conoscenza dell’inglese?

La conoscenza dell'inglese è importante. È necessario avere la capacità di interagire con il recruiter e con l'interviewer per poter comunicare al meglio durante il colloquio.

## - Quanto è importante fare una internship durante l’università?

Fare una internship vi fornisce la possibilità di acquisire una esperienza pratica che solitamente non si riesce ad avere svolgendo solamente il corso di studi universitario.
Inoltre è possibile che l'azienda, una volta finita l'internship, vi ricontatti per svolgere la stessa esperienza anche l'anno successivo o vi offra un contratto per una posizione full time.

## - Sto per finire la triennale e a breve inizierò la magistrale, posso fare domanda per una internship anche ora o conviene aspettare la magistrale?

Se siete sicuri di iscrivervi alla magistrale, applicate il prima possibile e cercate di ottenere una internship. 
Ricordate che l'azienda vuole che finito il periodo di lavoro torniate all'università per terminare gli studi.

## - L'internship è compatibile con l'università? 

Le internship si possono svolgere soltanto durante il periodo dell'Università. 
Le aziende spesso chiedono una "autorizzazione" all'Università di appartenenza per consentirvi di svolgere l'internship.

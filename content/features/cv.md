---
title: Scrivere il CV
---

Una delle domande più frequenti delle persone che partecipano ai nostri talk è "Come posso scrivere il mio CV"? 
Durante i nostri talk abbiamo più volte affrontato questo argomento, in questa sezione vogliamo riassumere tutti i consigli che ci sono stati dati nel corso del tempo.

Una volta che hai scritto il tuo CV non esitare a inviarlo sul nostro gruppo [discord](https://discord.gg/BR2udfnpje) (canale #cv-review) per avere suggerimenti e consigli per migliorarlo.

# Template Consigliati 
- [Awesome CV](https://www.overleaf.com/latex/templates/awesome-cv/dfnvtnhzhhbm)
- [AltaCV](https://www.overleaf.com/latex/templates/altacv-template/trgqjpwnmtgv)
- [Another Awesome CV](https://github.com/darwiin/yaac-another-awesome-cv)

# Consigli per scrivere un buon Curriculum Vitae

- **Scrivi il CV in inglese**, se hai dubbi sulla grammatica, [Grammarly](https://www.grammarly.com/) è tuo amico;
- **Usa un template leggibile**. Scegli uno dei template LaTeX che consigliamo così da facilitare la lettura al recruiter. Troverai il link al template su [Overleaf](https://www.overleaf.com/) nei rispettivi repository, poi clicca su "Open as Template" per iniziare a personalizzarlo. **Evita** template esotici nel tentativo di farti notare;
- **Sii conciso**. La persona che leggerà il tuo CV ha poco tempo, quindi gli dedicherà pochi secondi. Il tuo CV non dovrebbe essere più lungo di una singola pagina, attieniti a ciò che è davvero importante ed inserisci progetti ed esperienze rilevanti rispetto alla posizione per cui stai facendo domanda. Tra i vantaggi dello scrivere il tuo CV in LaTeX segnaliamo la possibilità di aggiungere commenti, utili per nascondere parti del CV non interessanti per la posizione per cui stai facendo domanda e poterle facilmente riaggiungere in futuro;
- **Per ogni esperienza universitaria** inserisci la lista dei corsi più rilevanti che hai frequentato, la media attuale e il voto finale previsto. Se hai già concluso il percorso universitario, inserisci il voto finale di laurea ed il numero di crediti ottenuto;
- **Se non hai mai lavorato**, puoi elencare tra le esperienze i progetti che hai svolto durante i corsi universitari o che hai svolto nel tuo tempo libero. È importante che i progetti che elenchi nel CV siano anche presenti su [GitHub](https://github.com/) in modo tale che chi legge il tuo CV possa visionarli;
- **Se avete pubblicazioni**, elencatele nominando tutti gli altri autori ma evidenziate il vostro nome;
- **Molte aziende utilizzano sistemi automatici per lo screening dei CV**. Fortunatamente online sono presenti diversi servizi in cui poter submittare il vostro CV ed ottenere un punteggio e dei consigli su cosa migliorare, segnaliamo ad esempio [Resume Worded](https://resumeworded.com/) e [GlideCV](https://glidecv.com/).

# Errori da non commettere

- Non usare il template Europass.
- Non inserire nel CV informazioni personali che possano causare un bias (pregiudizio): foto, status civile, nazionalita',  etc.
- Indicare sempre il voto di laurea in scala (i.e. 90/110, non solo 70), specialmente se applicate ad aziende estere. 
- Alcune azienda/università americane potrebbero richiedere necessariamente il voto in [GPA](https://en.wikipedia.org/wiki/Academic_grading_in_the_United_States). Se non hai ancora conseguito la laurea, puoi utilizzare [questo convertitore](https://applications.wes.org/igpa-calculator/) per ottenere la tua votazione in GPA partendo dalla media ponderata degli esami che hai sostenuto. Se invece sei già laureato è consigliato usare la seguente formula: (*x* / 20) - 1 dove *x* e' una percentuale (Questo perchè il voto di laurea comprende anche dei punti bonus, al di fuori della media ponderata). 
Esempio:
  - 110/110 corrisponde al 100%, quindi (100 / 20) - 1 = 4.0
  - 100/110 corrisponde al 90%, quindi (90 / 20) - 1 = 3.5 

# Altre risorse
- [Work at Google — Resume Tips](https://www.youtube.com/watch?v=zrXZBkYzuZo)
- [Google Students Virtual Series: Building your technical career & CV workshop](https://www.youtube.com/watch?v=H_xMcICt2gM)
